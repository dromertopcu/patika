## Öncelikle proje olarak bana bu blog gönderisini yazma ödevi veren Patika ekibine teşekkür ediyorum. Coding challenge'lardan çok daha zorlandığımı itiraf ediyorum. Daha giriş seviyesinde bilgi sahibi olduğum bu alanda bir gönderi nasıl yazacağımı ve daha önemlisi hangi konuda yazacağımı bilmiyordum. Engin Deniz hocamız sezgisel bir yazı yazmamızı istediği için ben de sonunda yazmaya başlayıp sonrasında yazının nereye gideceğini keşfetmek istedim.

--------

### Öyleyse bu alana neden ilgi duyduğumu, neler beklediğimi, veri bilimi alanında çalışarak neler yapılabileceğini düşündüğümü anlattığım yazı olsun. Bir doktor olarak kendi alanımla ilgili yeni birçok makale okurken ve gelişmeleri takip ederken özellikle de Coronovirus pandemisinde aşı araştırmaları, etkinlik seviyeleri, virüsün yayılım hızını konuşurken bu alanda bilgisayar teknolojilerinin kullanılması ve modeller geliştirilerek bir mimarın, bir makine mühendisinin ürününü yaparken bilgisayar üzerinde tasarımlarını oluşturması gibi bilgisayar üzerinde tedavi planlarının oluşturulması yapay zeka sistemlerinin kullanılarak simülasyonlar yapılması ile ilgili araştırmalara giriştim. Sonrasında bu alana bir giriş seviyesi olarak bilimsel araştırmalar düzenleyebilip verileri analiz edebilmek için Coursera'da John Hopkins University'den Data Science Specialization programına başlamaya karar verdim, bu öğrenme sürecinde R programlama dili kullanılırken, kurslar benim istatistik alanında daha çok eksiğim olduğunu gösterdi. Çalıştığım kaynaklar hep ingilizceydi. Ben de anadilimde bir temel oluşturmaya karar verdim ve bu alanda kaynak ararken işte Patika'nın Veri Bilimi Patikasını da böylece keşfetmiş oldum. Python daha önce bir miktar öğrendiğim bir dildi ancak sonuna kadar gitmemiştim. Ben de sadece matematik ve istatistik değil hem daha büyük datalarda kullanabilmek üzere R'ın yanında Python dilini de Patika sayesinde iyice öğrenmeliyim diyerek bugün olduğum noktaya geldim.

-------

##### Sağlık sektörü dedim ilham kaynağım. Veri biliminin kullanıldığı ve kullanılabileceği bir çok alan var. Mesela malpraktis davalarının makine öğrenmesiyle paterni çıkarılarak günlük pratiğinde malpraktis yapma paternine giren doktorlara bu konuda kendilerine rapor sunulabilir. Mesela radyoloji görüntülemeleri ilgili kanserlerle eşleştirilip ameliyat olup olmaması, tedaviden beklenen sonuç, tahmini yaşam süresi gibi birçok bilgi hastayla ve hekimle paylaşılabilir. 

-----

###### İşin içine girdiğimde aslında hep ilgimi çeken oyun sektöründe de bu veri biliminin kullanılabileceği birçok alan gördüm. Youtube'da kaydını izlediğim bir konferansta CS:GO'da Valve'in hile korumasını nasıl yapay zeka ve makine öğrenmesi ile yaptıklarını anlatıyorlar. Ben daha çok makine öğrenmeli oyun tasarımları üzerine yoğunlaşmak istiyorum. Tabi konu derya deniz olunca elimizin dokunduğu her yerde bu kadar veri varken hiçbir şeyin sınırının olmadığının da farkındayım.

------

*Bu blog gönderisi amatör bir yazı olarak kalsın. Umarım günün sonunda güncelleyip daha güzel ve faydalı bir içerik haline getirebilirim.*

*Herkese bol öğrenmeli günler*